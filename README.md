# עצים - STL, Templates, Constructurs and Destructors
עץ הוא גרף קשיר ללא מעגלים. באלגוריתמים 1 למדתם על אלגוריתמים לסריקה של עץ (כמו BFS ו-DFS).
במטלה הזאת אתם תממשו מחלקה המייצגת עץ שהצמתים שלו מכילים מידע כלשהו (מספרים, מחרוזות וכו').
עליכם לממש את השיטות הבאות:
1. שיטת Pre-Order - שיטה הסורקת את העץ בצורה הבאה: צומת נוכחית -> תת עץ שמאלי -> תת עץ ימני.
2. שיטת Post-Order - שיטה הסורקת את העץ בצורה הבאה: תת עץ שמאלי -> תת עץ ימני -> צומת נוכחית.
3. שיטת In-Order - שיטה הסורקת את העץ בצורה הבאה: תת עץ שמאלי -> צומת נוכחית -> תת עץ ימני.
4. שיטת BFS - סריקת העץ לרוחב (משמאלי לימין).

שם המחלקה צריך להיות `tree`. יש להגדיר את השיטות הבאות:
1. שיטת `add_root` - הוספת השורש של העץ. הפונקציה מקבלת פרמטר כלשהו ושמה אותו בשורש העץ.
2. שיטת `add_sub_node` - הוספת ילד לאב. הפונקציה מקבלת צומת בעץ ופרמטר כלשהו ויוצרת בן עבור אותו צומת.
3. השיטות `begin_pre_order`, `end_pre_order`. השיטות מחזירות איטרטורים לצורך מעבור על העץ בשיטת Pre-Order.
4. השיטות `begin_post_order`, `end_post_order`. השיטות מחזירות איטרטורים לצורך מעבור על העץ בשיטת Post-Order.
5. השיטות `begin_in_order`, `end_in_order`. השיטות מחזירות איטרטורים לצורך מעבור על העץ בשיטת In-Order.
6. השיטות `begin_bfs_scan`, `end_bfs_scan`. השיטות מחזירות איטרטורים לצורך מעבור על העץ בעזרת האלגוריתם BFS.
7. יש לממש מפרק (Destructor) המוחק את כל העץ.
8. אופרטור פלט. הפלט יהיה בעזרת GUI. עליכם ליצור ממשק שמדפיס את העץ על המסך בצורה הגיוניות לשיקולכם.

יש להוסיף קובץ Makefile כאשר הפקודה `make tree` מריצה את התוכנית הראשית שלכם. עליכם להגיש קובץ `README` המסביר את ההיררכיה של המחלקות ובאילו ספריות השתמשתם.
כמו כן, עליכם לכתוב בתחילת כל קובץ את מספר תעודת הזהות שלכם ואת המייל. אי עמידה בהנחיות תגרור הפחתה בציון.
בהצלחה!
   
